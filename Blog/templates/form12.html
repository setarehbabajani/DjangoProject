<html>
<head><title>Flowers</title>
</head>
<body style="background-color:#e7e7e7;">
<p>
<h1 dir="rtl">کالاتیا اوربیفولیا </h1>
</p>
<h2 dir="rtl">نور</h2>
<h4 dir="rtl">
درباره روش نگهداری گیاه کالاتیا اوربیفولیا باید بدانید که چون در زیستگاهش در مناطق گرمسیری رشد میکند باید محیطی مشابه برای آن فراهم کنید
به نور کافی و غیرمستقیم خورشید نیاز دارد. پس آن را در یک اتاق با نور کافی و سایه نسبی قرار دهید
گفتیم که کالاتیا برای رشد، به نور درخشان اما غیرمستقیم خورشید نیاز دارد. این نیاز ناشی از طبیعت اصلی آنست؛ کالاتیا در سطح زمین جنگل رشد می‌کند، جایی که به دلیل وجود درخت‌های پر شاخ و برگ، نور کمی از خورشید به آن می‌رسد. در حقیقت، نور مستقیم خورشید باعث سوختن و یا رنگ پریدگی برگ‌های آن می‌شود
</h4>
<h2 dir="rtl">آبیاری</h2>
<h4 dir="rtl">
از بهار تا اوایل پاییز، خاک آن را مرطوب نگه دارید. در این مدت هفته ای یک بار آن را آبیاری کنید. اگر پس از یک هفته هنوز خاک مرطوب بود، برای آبیاری مجدد باید چند روزی صبر کنید. در زمستان از میزان آب کم کنید و هر 15 روز گیاه را آبیاری کنید. سعی کنید همیشه رطوبت خاک این گیاه را بالا نگه دارید
کالاتیا به خاک مرطوب علاقه دارد، نه خاک خیس!  پس در آبیاری آن دقت کنید، این گیاه به آب زیادی نیاز ندارد، پس باید آب اضافی را بیرون ‌کند. در نتیجه هرگز کالاتیا را بیش از حد آبیاری نکنید، چون ممکن است در آب اضافی جمع شده در زیر گلدان غرق شود!
بهتر است به جای آب معمولی، به آن آب تصفیه شده و یا آب باران بدهید
</h4>
<h2 dir="rtl">کود دهی</h2>
<h4 dir="rtl">
کالاتیا خیلی به کود و یا تقویت کننده نیازی ندارد. اما اگر در طول بهار، تابستان و پاییز کود مخصوص گیاهان آپارتمانی را دریافت کند قطعا رشد بهتر و گل‌دهی بیشتری خواهد داشت. اصل نیاز این گیاه به کود، در طول فصول رشد است
</h4>
<h2 dir="rtl">هرس کردن</h2>
<h4 dir="rtl">
راستی، خبر خوب این است که کالاتیا به هرس کردن نیازی ندارد! فقط کافی است مثل سایر گیاهان، در صورت لزوم برگ‌های زرد و قهوه‌‌ای را از گیاه جدا کنید
</h4>
<h2 dir="rtl">دما</h2>
<h4 dir="rtl">
اگر حواستان به میزان صحیح آبیاری و دمای مناسب اتاق هست، باید به سراغ رطوبت هوای محیط بروید. اگر این سه عامل را به خوبی رعایت کنید، کالاتیایی زیبا، سبز و باطراوت خواهید داشت. لابی، اتاق جلسات و اتاق‌های کوچک رطوبت بیشتری نسبت به سایر بخش‌های ساختمان دارند و چون معمولا نور غیرمستقیم خورشید را دریافت می‌کنند، می‌توانند مکان‌های بسیار مناسبی برای قرارگیری این گیاه دکوراتیو باشند. البته، گل‌خانه و راهروی خانه‌ها هم جای بدی برای کالاتیا نیست
رطوبت برای این گیاه خیلی مهم است. پس سعی کنید رطوبت هوای اطراف آن را حفظ کنید.رطوبت مطلوب این گیاه بین 70 تا 80 درصد میباشد و در دمای 18 الی 25 درجه رشد خوبی دارد. ممکن است برگهای آن گرد و غبار را جذب کنند، در این صورت می توانید با یک دستمال نمناک آنها را به آرامی تمیزکنید
کالاتیا خیلی به حضور در آب و هوای سرد تمایلی ندارد. البته دور از انتظار هم نیست، چون متعلق به مناطق گرمسیری جهان است، جایی که دمای هوا همیشه بین 18 الی 28 درجه سانتی‌گراد متغیر است. دمای خارج از این محدوده ممکن است به گیاه آسیب برساند. معمولا اولین نشانه آسیب دمایی به کالاتیا، لوله‌ای و جمع شدن برگ‌هاست
</h4>
<img src="https://www.golsetan.com/wp-content/uploads/2019/08/calathea-300x300.jpg" alt="Flower" width="460" height="345">
</body>
</html>